<div id="aboutUsPage" class="jumbotron">
    <h1>Neden BüKoop?</h1>
    <hr/>
    <div class="container">
        <p><i>Son yıllarda, tükettiğimiz gıdanın içeriği, lezzeti, üretim ve dağıtımının çevreye ve
            toplumun geneline
            etkileri
            hakkındaki kaygılarımız giderek artıyor. Tüketiciler olarak, tarladan soframıza ulaşan gıdanın, yaşamın
            temeli
            olan toprak, gen ve su kaynaklarımızı ne şekillerde etkilediğini pek az biliyoruz. Ağır kimyasal girdiler
            kullanarak üretilen, genetiği değiştirilmiş organizmalar içeren, endüstriyel işlemden geçirilip sıhhi
            olmayan
            koşullarda saklanan gıdanın sağlığımıza sistematik etkilerine ilişkin bulgulara her gün bir yenisi
            ekleniyor.
            Üstelik gıdanın başta gelen üreticileri olan çiftçilerin, gıdanın taşınmasından ve işlenmesinden sorumlu
            olan
            emekçilerin, çalışmalarının karşılığında ödüllendirilmek yerine mağdur edildiklerini görüyoruz. Küçük
            çiftçilik
            yok oluyor, gıda ve tarıma şirketler egemen oluyor.

            Sağlıklı, lezzetli, doğal çevreyi ve toplumu olumsuz olarak en az etkileyen gıdayı yaygınlaştırabilmek için
            onu
            tüketiciler açısından ulaşılabilir kılmak, titiz üreticilerle dikkatli tüketiciler arasında kalıcı işbirliği
            ve
            yardımlaşma inşa etmek gerekiyor.

            Bu işbirliği ve yardımlaşmanın en pratik ve güncel araçlarından birisi, tüketici ve üretici kooperatifleri.
            Bu
            fikirden hareket eden bizler, Boğaziçi Mensupları Tüketim Kooperatifi’ni kurduk. Mayıs 2010’dan beri
            Boğaziçi
            Üniversitesi Kuzey Kampüs’te varolan kooperatifimiz, zaman içerisinde ürün çeşitliliğini ve birlikte
            çalıştığı
            örgütlü üretici havuzunu genişletiyor ve giderek artan sayıda doğayla dost tarım yapan üreticiyi Boğaziçi
            Üniversitesi mensubu tüketicilerle buluşturuyor.

            Tüketiciler olarak tüm bu konularda bilgi ve farkındalığımız çok az. BÜKOOP olarak hem bu farkındalığı
            arttırmak
            hem de tüketiciler olarak iyi-adil gıdaya erişim sağlarken yarı-üretici konumunda gıda-tarım sisteminde yer
            almak için çalışıyoruz.</i></p>
    </div>
</div>